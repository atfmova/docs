
- [مقدمه](#menu)
- [بازاریابی دیجیتال](#menu)
- [تبلیغات رسانه‌ای](#menu)
- [جذب کاربر](#menu)
- [روش درخواست](#menu)

## مقدمه

خدمات حوزه بازاریابی دیجیتال به منظور گسترش مخاطبان و آگاهی برند، جایگاه ویژه‌ای میان سرویس‌دهندگان و صاحبان کسب‌وکارها خصوصا کسب‌وکارهای دیجیتال مشتری‌محور دارد. شرکت فناپ‌پلاس، آمادگی ارائه این خدمات را به کسب‌وکارهای نوپا و کوچک دارد. این خدمات در حوزه‌های زیر قابل ارائه است.

## بازاریابی دیجیتال
بازاریابی فرآیند تحقیقات بازار، توسعه محصول، توزیع محصول، استراتژی فروش، روابط عمومی و پشتیبانی مشتری است که با بهره‌گیری از نیروهای خلاق می‌تواند در  بهبود کسب‌وکار تاثیرگذار باشد.

### کمپین تبلیغاتی :

کمپین تبلیغاتی یک دوره‌ی سازمان یافته و برنامه‌ریزی شده شامل فعالیت‌های تبلیغاتی در رسانه‌های متنوع دیجیتالی است که برای دستیابی به یک هدف از پیش تعریف شده با زمان‌بندی مشخص اجرا می‌شود و بر طبق بودجه زمان و اهداف استراتژیک شما برنامه‌ریزی و اجرا می گردد.

### تولید محتوای متنی فاخر:

تولید محتوای متنی یک رویکرد استراتژیک بازاریابی با هدف جذب و نگه‌داشت مخاطب با استفاده از تولید و توزیع محتوای ارزشمند، مرتبط و مداوم است که افزایش بازدهی و سودآوری را برای شما به دنبال دارد. محتوای متنی در جهت جذب و نگه‌داشت کاربران و هم چنین اعتماد آنان در قالب مقاله اخبار و دانستنی‌ها تولید می‌شود و با رعایت الگوریتم های بهینه سازی شده تهیه می گردد.

### تولید محتوای گرافیکی خلاق:

محتوای گرافیگی مؤلفه اصلی بازاریابی محتوا  و یک روش فوق‌العاده برای بهبود کیفیت ارتباط با مشتری است.

هنر ارتباطات و دست‌یابی به اهداف استراتژیک برندینگ از طریق تصاویر و برقراری ارتباط تعاملی با ایده‌های خلاقانه در افزایش ضریب تاثیرگذاری بر ذهن مشتریان مؤثر است. محتوای گرافیکی به صورت خلاقانه در قالب طرح، اینفوگرافی، موشن و ویدیوهای تصویری تولید می گردد و در راستای اهداف بازاریابی در رسانه های مختلف انتشار داده می شود.
## تبلیغات رسانه‌ای
رسانه‌های تبلیغاتی بستری برای انتشار محتوای بازاریابی به‌شمار می‌آیند. در کمپین‌های بازاریابی، براساس نوع و ویژگی‌ها و شرایط بازار هدف و مشتریان، رسانه‌های تبلیغاتی تاثیرگذار به‌شکل مقرون به‌صرفه و بهینه برای انتقال شعارهای تبلیغاتی مورد استفاده قرار می‌گیرد.

### تبلیغات وب (‌در وب‌سایت‌های پربازدید ایران‌)

تبلیغات در پربازدیدترین وب‌سایت‌های ایران به‌صورت هدفمند و با قابلیت انتخاب حالت‌های مختلف تبلیغات مانند تبلیغات کلیکی، تبلیغات هم‌سان، تبلیغات بنری ثابت و متحرک و ... قابل اجراست.

### تبلیغات در شبکه‌های اجتماعی (‌اینستاگرام، تلگرام و ...)

تبلیغات در ‍شبکه‌های اجتماعی برای دست‌یابی سریع به مخاطب جدید ضروری است. شبکه‌های اجتماعی انواع مختلفی از تبلیغات را ارائه می‌کنند که با توجه به اهداف، ماهیت حوزه کاری و ذائقه‌ی مشتریان، مناسب‌ترین خدمات و راه‌کارها ‌در کمپین تبلیغاتی طراحی، تدوین و اجرا می‌شود.
## جذب کاربر
افزایش نرخ تبدیل مخاطب به بازدیدکننده و مشتری، برای همه کسب‌وکارهای اینترنتی جذابیت دارد و برای نیل به آن روش‌های متعددی براساس پرسونای مشتریان و اهداف بازاریابی کسب‌وکار قابل برنامه‌ریزی و پیاده‌سازی است.

### افزایش نصب اپلیکیشن‌

ایده‌پردازی و طراحی کمپین جذب برای نصب اپلیکیشن‌های متفاوت با توجه به تحقیقات بازار و به‌دست آوردن درک درستی از پرسونای مشتریان با بهره‌گیری از محتوای گرافیگی خلاقانه در رسانه‌های تبلیغاتی و شیوه‌های نوین پیاده‌سازی می‌شود.

### افزایش کاربران شبکه‌های اجتماعی

شبکه‌های اجتماعی بزرگ‌ترین بستر تعاملی بین افراد در دنیای مدرن  هستند که روز به روز جامعه آماری بیشتری را تحت پوشش قرار می‌دهند. حضور فعال در این بستر گسترده یک راه‌کار تاثیرگذار در موفقیت برنامه‌های تبلیغاتی کسب‌وکار است و بررسی و شناسایی افراد علاقه‌مند به حوزه کسب‌وکاری و جذب و نگهداری آنان از اقدامات کلیدی در این فرآیند محسوب می‌شود. جذب فالور، افزایش تعداد لایک و کامنت، برگزاری مسابقات و کمپین‌های پروموشن جهت جذب فالور از دسته فعالیت‌های قابل انجام در این شبکه‌ها خواهد بود.

## روش درخواست
مراحل درخواست سرویس و تکمیل آن به این صورت است
- خرید طرح انتخابی با توجه به نیاز
- تماس کارشناسان ما با شما برای تکمیل فرم و درخواست
	> برای اطلاع از موارد درخواستی، می‌توانید این [فرم](https://raw.githubusercontent.com/podiumir/docs/master/master/digital-marketing.jpg) را دانلود کنید
- شروع فرایند آزمایشی برای تعیین قیمت نهایی
- اجرای فرایند به میزان پرداخت‌شده بر اساس مبلغ پرداختی
	> در صورت عدم توافق روی قیمت نهایی هزینه طرح به جز بخش آزمایشی، به کیف پول شما در پاد برگردانده می‌شود.

